# -   
                        Τμήμα Τεχνών Ήχου και Εικόνας
                              Ιόνιο Πανεπιστήμιο

                       Πρόγραμμα Μεταπτυχιακών Σπουδών 
                 “Οπτικοακουστικές Τέχνες στην Ψηφιακή Εποχή”

                       Διαδραστικός Ηχητικός Σχεδιασμός

                       Διαδραστικός Ηχητικός Σχεδιασμός :
                       Σύνθεση και Ηχογράφηση Ηχοτοπίων

                        
                             Αικατερίνη Βελέντζα



                              Επιβλέπων Διδάσκων 
                                Ιωάννης Ζάννος


                             Κέρκυρα, Ιούνιος 2021





                                 Κεντρική Ιδέα

 Η παρούσα εργασία εκπονήθηκε στο μάθημα Διαδραστικός Ηχητικός Σχεδιασμός 
 του μεταπτυχιακού προγράμματος σπουδών “Οπτικοακουστικές Τέχνες στην Ψηφιακή Εποχή”. 
 Το θέμα της εργασίας αφορά τον διαδραστικό ηχητικό σχεδιασμό, τη σύνθεση και την 
 ηχογράφηση ηχογραφήσεων ηχοτοπίων. Ο όρος διαδραστικότητα περιγράφει μια αμφίδρομη 
 επικοινωνία μεταξύ υποκειμένων ή και αντικειμένων. (Emerson, Ryan and Robertson 2014, 302)  
 Η σύνθεση αναφέρεται στη μίξη των αρχείων και στην εισαγωγή φίλτρων και η ηχογράφηση 
 στην καταγραφή του τελικού αποτελέσματος. Τα ηχητικά τοπία (ηχοτοπία) είναι το σύνολο 
 των ήχων που βρίσκονται σε έναν τόπο. Ιδιαίτερη έμφαση δίνεται στην ατομική, κοινωνική 
 αντίληψη και αλληλεπίδραση με τα στοιχεία του εκάστοτε περιβάλλοντος. (Payne, Davies and Adams 2009) 
 Σκοπός της εργασίας είναι η δημιουργία μιας εφαρμογής όπου ο χρήστης έχει τη δυνατότητα 
 να συνθέσει και να ηχογραφήσει αρχεία ηχοτοπίων, με αποτέλεσμα την κατάσταση της χαλάρωσης. 
 Οι ηχογραφήσεις των ηχοτοπίων, που χρησιμοποιούνται, αποτελούνται από φυσικούς ήχους, 
 παραθαλάσσιων και ορεινών τοπίων, όπως επίσης από ελάχιστους ανθρωπογενείς ήχους πόλης. 
 Η διαδικασία σύνθεσης των ηχοτοπίων δημιουργεί ένα ηχοτοπίο από ένα συνονθύλευμα ηχοτοπίων. 
 Ενδεχομένως, χρησιμοποιείται για live-performance, ακρόαση ηλεκτροακουστικής μουσικής και 
 δημιουργία τράπεζας ήχων. Καταστάσεις συγκέντρωσης και χαλάρωσης, επιτυγχάνονται μέσω της 
 διαδικασίας της ακρόασης και της σύνθεσης. 


 
                           Λειτουργία της Επικοινωνίας

Τα υλικά της επικοινωνίας συμπεριλαμβάνουν τη διεπαφή του ποντικιού και του πληκτρολογίου 
του ηλεκτρονικού υπολογιστή, οθόνη και ηχεία. Το διαδραστικό περιβάλλον έχει δημιουργηθεί 
κατάλληλα έτσι ώστε να είναι εκτελέσιμο χρησιμοποιώντας τουλάχιστον έναν ηλεκτρονικό υπολογιστή. 
Ουσιαστικά, πρόκειται για έναν πρωτότυπο σχεδιασμό ενός αλγορίθμου, ο οποίος αναπαράγει 
τα αποθηκευμένα αρχεία ήχου, αναλόγως με τη θέση στην οποία βρίσκεται το ποντίκι του ηλεκτρονικού 
υπολογιστή, επιλέγοντας την εισαγωγή φίλτρων με το πληκτρολόγιο. Τα πλήκτρα A,B,C,D, ενεργοποιούν 
τα φίλτρα Comb Filter, Teeth Filter, Cascade Filter και Filtercoeff, αντιστοίχως. Ο χρήστης έχει 
τη δυνατότητα να ηχογραφήσει και να αποθηκεύσει το αποτέλεσμα της σύνθεσης. Η υλοποίηση του 
αλγορίθμου πραγματοποιήθηκε στο προγραμματιστικό περιβάλλον Max/Msp. Η επιφάνεια εργασίας 
διαχωρίστηκε σε 8 περιοχές. Η διαδικασία αναπαραγωγής ξεκινά με το πλήκτρο “SPACE”. Εντοπίζοντας 
τις συντεταγμένες του ποντικιού, ενεργοποιείται το αντίστοιχο αντικείμενο αναπαραγωγής ήχου, 
με fade in και fade out.  

                               Ερευνητικά Ερωτήματα

 Η κεντρική ιδέα και ο σχεδιασμός της συγκεκριμένης εφαρμογής αποτελούν πηγή των παρακάτω ερευνητικών 
 ερωτημάτων. Εξετάζονται οι δυνατότητες που προκύπτουν κατά τη χρήση ηχητικών δειγμάτων ως πρωτογενές 
 υλικό σύνθεσης ηχοτοπίων, η λιτότητα του αλγοριθμικού σχεδιασμού, η πολυπλοκότητα του αποτελέσματος 
 και η επίδραση στην ψυχολογία του ατόμου. Ηχογραφημένοι ήχοι του περιβάλλοντος, οι οποίοι αποτελούν 
 τα “μουσικά όργανα” της σύνθεσης ηχοτοπίων, χρησιμοποιούνται στη σύνθεση και στην παράσταση από τότε 
 που επινοήθηκε η συγκεκριμένη μουσική. (Rudi, 7) Τα ηχητικά δείγματα που χρησιμοποιούνται αποτελούνται 
 από ήχους πουλιών, θάλασσας, ποταμιού, πάρκου και ενός ηχοπερίπατου. Η επιλογή των συγκεκριμένων δειγμάτων 
 πραγματοποιήθηκε βάσει των καταστάσεων που δημιουργούν. Οι ήχοι των πουλιών διακρίνονται ως ευχάριστοι 
 από το μεγαλύτερο ποσοστό των ακροατών που ερωτώνται. (Schafer 1994, 29) Ο ήχος της θάλασσας, που εμπεριέχει
 λευκό θόρυβο, αποτελεί βασικό στοιχείο που οδηγεί στη χαλάρωση. Παρομοίως λειτουργούν και οι υπόλοιποι ήχοι.  


                                   Συμπεράσματα

 Η απλότητα του αλγορίθμου και του συστήματος επικοινωνίας που χρησιμοποιείται για τον διαδραστικό ηχητικό 
 σχεδιασμό, τη σύνθεση και την ηχογράφηση, καθιστά εύχρηστη την εφαρμογή. Η πρωτότυπη ιδέα αξιοποίησης 
 ηχογραφήσεων ηχοτοπίων οδηγεί σε ένα επαναλαμβανόμενο στοιχείο, όπου ηχογραφήσεις ηχοτοπίων δημιουργούν 
 ηχοτοπία, τα οποία ηχογραφούνται και ενδεχομένως επαναχρησιμοποιούνται για την ίδια διαδικασία. Η επιλογή 
 των ηχογραφήσεων έγινε βάσει των κατάστάσεων χαλάρωσης που φέρουν. 


                                   Βιβλιογραφία 

Emerson, L, Ryan,  M. Robertson, J. Benjamin. 2014. The John Hopkins Guide to Digital Media. Johns Hopkins University Press.

Payne, SR. Davies, WJ. Adams, MD. 2009. “Research into the practical policy applications of
soundscapes concepts and techniques in urban areas.” The Department for Environment, Food and Rural Affairs.

Rudi, Joran. 2011. “Soundscape and Listening”. Soundscape in the Arts. Notam. 

Schafer, Murray R. 1994. The Soundscape Our Sonic Environment and the Tuning of the World. Rochester, Vermont : Destiny Books.
















